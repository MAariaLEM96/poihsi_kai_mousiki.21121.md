# **ΤΜΗΜΑ ΤΕΧΝΩΝ ΗΧΟΥ ΚΑΙ ΕΙΚΟΝΑΣ**
ΙΟΝΙΟ ΠΑΝΕΠΙΣΤΗΜΙΟ ΠΡΟΓΡΑΜΜΑ ΜΕΤΑΠΤΥΧΙΑΚΩΝ ΣΠΟΥΔΩΝ ΄΄ΟΠΤΙΚΟΑΚΟΥΣΤΙΚΕΣ ΤΕΧΝΕΣ ΣΤΗΝ ΨΗΦΙΑΚΗ ΕΠΟΧΗ΄΄
 
**Ποίηση και Μουσική** 

> Μαρία Λεμονή Θεοδώρου

> AVAADA2103

**Διαδραστικός Ηχητικός Σχεδιασμός**

> Κωδικός Μαθήματος: ADA135

> Διδάσκων: Ιωάννης Ζάννος

> Κέρκυρα, Χειμερινό Εξάμηνο 2022 - 2023



**ΠΟΙΗΣΗ**

Στην ακόλουθη εργασία παρατείθεται το θέμα της πόιησης και της μουσικής. Γίνεται μια ανάλυση των όρων, καθώς και στοιχεία που 
χαρακτηρίζουν αυτές τις δύο έννοιες μέσα από παραδείγματα και αποτυπώνεται η σύνδεσή τους .
Η Ποίηση προέρχεται από την αρχαία ελληνική λέξη ποιέω-ῶ και σημαίνει πράττω , δημιουργώ, συγκεντρώνω, δίνω μια ιδιότητα.
Είναι με άλλα λόγια μορφή τέχνης γραπτού λόγου με στίχους και όχι πεζό λόγο, ενώ αποτέλεσμα του του ποιητή είναι αυτό το δημιούργημά του , 
το ποίημα, το έργο του.  Η ποίηση ήταν ανέκαθεν δύσκολο να οριστεί. Έχουν υπάρξει όμως διάφοροι ενδεικτικοί ορισμοί ανά τους αιώνες. 
Σύμφωνα με τον σημαντικό Αργεντινό συγγραφέα Χόρχε Λουίς Μπόρχες, *«Ποίηση είναι η έκφραση του ωραίου, διαμέσου λέξεων περίτεχνα υφασμένων μεταξύ τους»*. 
Διαφέρει επισης σε πολλά σημεία από την πεζογραφία. Όπως προαναφέρθηκε , τα ποιήματα γράφονται σε στίχους με σκοπό να παρουσιάζεται ένα αυχάριστο αποτέλεσμα στο αυτί (Βικιλεξικό 2017).

Αυτό επιτυχγάνεται με τη σειρά των λέξεων, οι οποίες παρουσιάζουν ρυθμό και μέτρο. Από την άλλη μεριά , στο πεζογράφημα τα νοήματα διατυπώνονται σε προτάσεις με βάσει τους κανονές της γραμματικής. Ο ποιητής χρησιμοποιώντας τη φαντασία του δημιουργεί συγκίνηση στον αναγνωστη ή ακροατή , απευθυνόμενος στο συναίσθημα και όχι στη νόηση, όπως θα έκανε ένας πεζογράφος.Η Ποίηση ακόμη, αποτελεί το αρχαιότερο λογοτεχνικό είδος και αυτό φαίνεται από τις επιφωνηματικές επικλήσεις και διάφορους ύμνους προς τουςθεούς , θρήνη και ξεσπάσματα χαράς , τα οποία έπλασε ο πρωτόγονος άνθρωπος , με τη συνοδεία της μουσικής και του χορού. Χαρακτηριστικό επίσης , αποτελούν τα τρία γένη της ποίησης δηλαδή, η **επική ποίηση** , η οποία σχετίζεται με την περιγραφή και αφήγηση λόγων, πράξεων και κατορθωμάτων θεών και ηρώων σε τρίτο πρόσωπο, και τα αρχαιότερα από αυτά είναι η Ιλιάδα και η Οδύσσεια του Ομήρου. Ακολούθως υπάρχει η **λυρική ποίσηση**, όπου ο ποιητής περιγράφει σε πρώτο πρόσωπο μια εικόνα ή μια κατάσταση  σκέψεις και εντυπώσεις και μάλιστα με τηχρήση άφθονων εκφραστικών μέσων (π.χ. σχήματα λόγου: πλεονασμούς, παρομοιώσεις, ομοιοκαταληξίες, μεταφορές κ.ά.).Είναι η ποίηση της καθημερινότητας, του ανθρώπου που ζει κοινωνικοπολιτικές μεταβολές και δεν επιμένει σε ακλόνητες αξίες και υψηλούς χαρακτήρες, στοιχεία τα οποία συναντάμε στο έπος, αλλά ασχολείται με τα απλά προβλήματα καθημερινής ζωής.  Το μέγεθος του λυρικού ποιήματος είναι σύντομο (μπορεί να περιορίζεται σε μόνο δύο στίχους). Η λυρική ποίηση είναι αδόμενη (τραγουδιέται) και έχει μεγάλη ποικιλία μέτρων κάτι που διευκολύνει τη συνοδεία της από μουσικό όργανο. Αρχαία λυρικά ποιήματα ήταν οι ωδές, οι ύμνοι (μελική ποίηση) και οι διθύραμβοι, τα εγκώμια, οι παιάνες (χορική ποίηση).Από τα σύγχρονα μας ποιήματα τα πιο πολλά είναι λυρικά. 

Το τρίτο γένος είναι η **δραματική ποίηση**, όπου συντεριάζεται το έπος και ο λυρισμός σε θεατρική μορφή.Ο ποιητής γράφει σε δεύτερο πρόσωπο. Διηγείται και παρουσιάζει (συνήθως επί σκηνής) ιστορίες οι οποίες έχουν αντλήσει το θέμα τους από κάποιον μύθο,ενώ το μέγεθος είναι μεσαίο και αποτελείται από μεικτά μέτρα. Τέτοια είναι η αρχαία τραγωδία, κωμωδία και σάτιρα, οι τραγωδίες του Σέξπιρ κ.λπ. και από τα νεότερα οι τραγωδίεςτου Σικελιανού και του Καζαντζάκη (Βικιπαίδεια 2022). 


**ΜΟΥΣΙΚΗ**

Ο όρος  «μουσική» παράγεται από τη λέξη «μούσα» (οι εννέα θεότητες των τεχνών , οι Μούσες) και στην αρχή με αυτό τον όρο ονομαζόταν οποιαδήποτε καλλιτεχνική ή πνευματική ενασχλόληση. Χαρακτηριστικά ο Πλάτων στην Πολιτεία αναφέρει:
*«Ό,τι είναι για το σώμα η γυμναστική είναι για την ψυχή η μουσική»*. Είναι η τέχνη που βασίζεται στην οργάνωση των ήχων με σκοπό τη σύνθεση, εκτέλεση και ακρόαση ενός μουσικού έργου, και επικεντρώνεται ως επιστήμη σε θέματα σχετικά 
με την παραγωγή, οργάνωση και λήψη ήχων.Ακόμη, εννοείται και το σύνολο ήχων από το οποίο απαρτίζεται ένα μουσικο κομμάτι. 
Οι ορισμοί αυτοί μεταφέρθηκαν στην μουσική για να δηλώσουν περισσότερο την διάκριση μεταξύ της "έντεχνης" μουσικής από την λαϊκή ή ποαραδοσιακή. Η έννοια της κλασσικής μουσικής, παρ'επεμπε επομένως σε μία "ανώτερη" μορφή μουσικής σύνθεσης,
 με "σοβαρούς" σκοπούς και πέρα από τον ψυχαγωγικό χαρακτήρα.
Στα νεότερα χρόνια ως μουσική ορίζεται η τέχνη έκφρασης των αισθημάτων και των ιδεών με τη βοήθεια ήχων, αρμονικά συνδεδεμένων,η μελωδία μιας μουσικής σύνθεσης που εκτελείται με φωνή ή με όργανα, η ορχήστρα, το σύνολο των μουσικών (εκτελεστών, οργανοπαιχτών) το σύνολο των ηχητικών αξιών της εικόνας, που στηρίζεται στη μελωδία, την αρμονία, το ρυθμό, τον τονισμό, το μουσικό ρυθμό κλπ. Επιπλέον, η σημερινή έννοια της μουσικής χρησιμοποιείται απο τον 4ο αιώνα π.Χ. και μετά, ενώ χρησιμοποιούνται παράγωγα της αρχαιοελληνικής ρίζας όπως music, musica κ.α (Ετυμολογία και ορισμός 2022).
Στην Αρχαία Ελλάδα επίσης, ο όρος μουσική εννοούσε την Ποίηση, το Μέλος και τον Χορό ως μια αδιάσπαστη ενότητα τεχνών η οποία καλλιεργήθηκε ιδιαίτερα στο Θέατρο,ενώ τη θεωρία της Μουσικής εξέφραζε ο κλάδος της Αρμονικής. Ο διαχωρισμός αυτός υιοθετήθηκε και αναπτύχθηκε από τον δυτικοευρωπαϊκό πολιτισμό. Έτσι σήμερα μπορούμε να πούμε ότι η μουσική ως τέχνη, έρχεται να καλύψει την ανάγκη του ανθρώπου να εκφράσει με τους ήχους, τις σκέψεις, τα συναισθήματα και τις ψυχικές του καταστάσεις. 
Τόσο ο ορισμός της μουσικής, όσο και σχετικά με τη μουσική θέματα όπως η εκτέλεση διαφέρουν από πολιτισμό σε πολιτισμό και ανάλογα με το κοινωνικό πλαίσιο. Αν και η ερμηνεία του τί είναι μουσική είναι δύσκολο να οριστεί, απαντήσεις δίνονται με βάση λεξικούς όρους,καθώς η μουσική είναι  "μια από τις καλές τέχνες που ασχολείται με το συνδυασμό ήχων με σκοπό την ομορφιά ως προς τη φόρμα και την έκφραση των σκέψεων και συναισθημάτων, σύμφωνα με το Βρετανικό Λεξικό της Οξφόρδης(Βικιπαίδεια 2022).

**ΠΟΙΗΣΗ ΚΑΙ ΜΟΥΣΙΚΗ**

Πώς συνδέονται λοιπόν αυτές οι δύο τέχνες;Η απάντηση έρχεται από τα αρχαία ακόμη χρονιά. Μέσα από μία ιστορική αναδρομή θα φτάσει κανείς στο σήμερα και θα καταλάβει πως η μουσική φαίνεται να συμπορεύεται  από τις απαρχές της με την ποίηση. Το έπος απαγγέλλοταν συνοδεία μουσικής όπως και η λυρική ποίηση. Τα έπη τραγουδιούνταν προφορικά από τους αοιδούς, εννοώ αργότερα απαγγέλλονταν εκφραστικά και παραστατικά από επαγγελματίες ραψωδούς τους στους ραψωδικους αγώνες. Η λυρική ποίηση οφείλει την ονομασία στους αλεξανδρινούς γραμματικούς τους πρώτους φιλολόγους της ιστορίας, που της απέδρασαν όνομα, καθώς συνοδευόταν από λύρα. Η ελεγεία και ο ιαμβος θεωρούνταν ξεχωριστά είδη, καθώς η πρώτη συνοδευόταν από αυλό, ενώ ο ιαμβος από ιαμβικη η κλεψίαμβο (έγχορδα όργανα). Μουσικά αποτελούσαν επίσης και τα χορικά μέρη της τραγωδίας και της κωμωδίας.Δημιουργείται λοιπόν, η αίσθηση ότι ποίηση και μουσική ήταν αξεδιαλυτες από την περίοδο ακόμη που άρχισαν να αποκρυσταλλώνονται και να αποκτούν καλλιτεχνική μορφή η κάθε μία ξεχωριστά. Στο σήμερα λοιπόν, διερωτάται κάνεις ποια είναι τα στοιχεία εκείνα που καθιστούν ένα τραγούδι ποίημα. Κατά αυτόν τον τρόπο αξίζει να κοιτάξει κανείς τη διάρθρωση σε στροφές και στίχους που υπάρχει στα τραγούδια αλλά δεν καθιστά  το σημαντικότερο κριτήριο ποιητικότητας ενός τραγουδιού. Το στοιχείο εκείνο που τα συνδέει με την ποίηση είναι οι ομοιοκαταληξίες,οι στίχοι στα τραγούδια ενώ η ποιητικότητα ενός μουσικού κομματιού απαιτεί πιο γερά θεμέλια.
Σημαντικά στοιχεία ποιητικότητας σε ενός τραγουδιού είναι το ρεφρέν, το οποίο δημιουργεί όμορφο ρυθμικό αποτέλεσμα, το αλληγορικό νόημα, η δημιουργία εικόνων και γενικότερα χρήση των υλικών της ποίησης. Ένα τραγούδι αφήνει πάντοτε απόρρητα νοήματα χωρίς να αποτελεί ένα αράδιασμα σκέψεων.
Στην ουσία αυτό που γίνεται είναι ότι μεταχειρίζεται τα εκφραστικά μέσα της ποίησης, πασχίζει δηλαδή να ισορροπήσει ανάμεσα σε μία επιτρεπτή για το είδος σκοτεινότητα του νοήματος (μοντέρνα ποίηση) και στην ανάγκη κοινωνίας ενός μηνύματος και διέγερση συναισθημάτων.
Ας μην ξεχνάει βέβαια κάποιος ότι δεν είναι κάθε τραγούδι και ένα ποίημα. Τα τραγούδια που ακούγονται για παράδειγμα σε κάποιο club δεν έχουν περάσει από κάποια ποιητική επεξεργασία, καθώς επιτελούν άλλους σκοπούς (κομμάτια χορευτικά ξεσηκωτικά λαϊκά). Ένα τραγούδι είναι ποίημα όταν ο δημιουργός το έχει δουλέψει στο εργαστήρι του εντέχνως, χρησιμοποιώντας τα υλικά της τέχνης και της ποίησης.
Τα παραπάνω όμως δεν αφορούν τη μελοποιημένη ποίηση, όπως σε αυτή την περίπτωση ποιήματα επενδύθηκαν με το μανδύα της μουσικής και άγγιξαν ένα συγκεκριμένο ποσοστό του πληθυσμού. Η ποίηση δηλαδή αφορά τους λίγους χωρίς να είναι ιδιαίτερα ελκυστική για όλους, παρόλο που η ίδια η ποίηση είναι ανοιχτή προς όλους. Η μουσική από την άλλη μεριά είναι το συνοδευτικό μέσο της οποίας ποιήματα έγιναν γνωστά στο ευρύτερο κοινό. 
Οι μελοποιήσεις ποιημάτων ξεκίνησαν το 1960 με τη μελοποίηση του *Επιταφίου* του Ρίτσου από το Μίκη Θεοδωράκη. Ακολούθησαν ο Ελύτης, ο Σεφέρης, ο Καββαδίας λιγότερο ο Παλαμάς, ο Δροσίνης μέχρι και ο Παπαδιαμάντης. Έχει μελοποιηθεί επίσης, η ποίηση της λεγόμενης Κρητικής Αναγέννησης, όπως ο Ερωτόκριτος. Ο Μάνος Ελευθερίου αποτελεί ειδική περίπτωση, καθώς εκτός από ποιητής ήταν και τραγοδουγράφος.
Η μελοποιημένη ποίηση συνιστά βέβαια και ένα τεκμήριο της σχέσης μουσικής και ποίησης. Υπάρχουν τραγούδια που επικοινωνούν υπόγεια με την ποίηση, όπως είναι η μπαλάντα *Ελιοματουσα* σε στίχους μουσική και τραγούδι του Μ.Πασχαλίδη.

*Και όταν περάσουν τα χρόνια*

*και ήρθαν στις Πλάτρες*

*τα αηδόνια*

*Ίσως να δεις πως σ' αγάπησα*

*μόνο εσένα, Ελιοματουσα*.


Οι τρεις πρώτοι στίχοι παραπέμπουν στην Ελένη του Σεφέρη.

Μία άλλη κατηγορία τραγουδιών είναι τα αυτοαναφορικά. Γίνεται λόγος για αυτοαναφορική ποίηση, δηλαδή τα ποιήματα αναφέρονται στον ποιητή και στον τρόπο δημιουργίας ενός ποιήματος, οπότε γίνεται λόγος και αυτοαναφορικό τραγούδι. Στη συνέχεια γίνεται μία ενδεικτική ανάλυση του τραγουδιού του Μ.Πασχαλίδη *Τα Τραγούδια μια σταλιά*.

*Τα τραγούδια μια σταλιά*

*μα οι γλώσσες τους ροδανια*

*μου 'παν τόσα μυστικά*

*που γεμίζουν δύο ποτάμια*.

Όλο το τραγούδι  διορθώνεται σε στροφές με ζευγαρωτή ομοιοκαταληξία. Στην πρώτη στροφή η ομοιοκαταληξία είναι ατελής. Σε όλο το τραγούδι επίσης ο 1ος και 3ος στίχος κάθε στροφής και αντίστοιχα ο 2ος  και ο 4ος έχουν ίδιο αριθμό συλλαβών και τονίζοντας τις ίδιες συλλαβές. Η διάρθρωση αυτή εκπορεύεται και παραπέμπει στην ποίηση. Μπορούμε να αναφέρουμε ακόμα την παρήχηση του α που είναι φανερή στην παραπάνω στροφή καθώς και τη συνίζηση τη συμπροφορά δηλαδή στο - ι α (τραγούδια, σταλιά, ροδανια , ποτάμια). 
Ενυπάρχουν ακόμη τα εκφραστικά μέσα της ποίησης: μεταφορά (τα τραγούδια= μια σταλιά), προσωποποίηση (οι γλώσσες των τραγουδιών), αντίθεση (μια σταλιά/ δύο ποτάμια). 

Το εν λόγο τραγούδι είναι αυτοαναφορικό καθώς θεματοποιει τον τρόπο γένεσης ενός τραγουδιού. 

*Κερασμένα τα ποτά,*

*κερασμένα τα τραγούδια,*

*μου το έμαθαν καλά,*

*τα μικρά μου αγγελούδια.*


Τα τραγούδια δίνονται ως κέρασμα στο κοινό.Παρουαιαζονται ως παιδιά του δημιουργού και η συγγραφή τραγουδιών ως γέννα.

*Μπήκα μέσα στη γιορτή,*

*μπήκα μέσα στις χαρές σας,*

*και σας άκουγα διπλούς,*

*η φωνή μου στις φωνές σας.*


Ο τόνος όλο το τραγούδι είναι προσωπικός και συνάγεται από τη χρήση του Α ενικού προσώπου (μπήκα :μπήκα που αποτελεί σχήμα επαναφοράς), το τραγούδι είναι ο τρόπος επικοινωνίας του τραγουδιστή με το κοινό, όπως ο ποιητής επικοινωνεί μέσω ενός ποιήματος με το δικό του κοινό. Ο τραγουδιστής προβάλλεται και ως παλμογράφος και εκφραστής του κοινού ,γιατί μιλάει για τα ανθρώπινα αισθήματά και για την τέχνη της ζωής. Άλλα εκφραστικά μέσα ενυπάρχουν και στην προκειμένη στροφή, όπως το παράλληλο συντακτικό σχήμα (ρήμα+ εμπρόθετος προσδιορισμός στους δύο πρώτους στίχους), η μεταφορά ( μπήκα μέσα στις χαρές σας) ή η επανάληψη ( φωνή+ φωνές στον τελευταίο στίχο).

Άλλα ακόμη παραδείγματα δίνονται στα παρακάτω inks:

https://mousikesebeeries.gr/afieroma-dekatria-melopoiimena-poiimata-pagkosmia-imera-poiisis/

http://musichunter.gr/ta-melopoihmena-poihmata/

Μια άλλη πολύ σημαντική και ξεχωριστή περίπτωση αποτελεί το ποίημα του Διονύσιου Σολωμου(1798-1857) ο *Ύμνος εις την Ελευθερίαν* οι δύο πρώτες στροφές του οποίου σε μουσική του Νικολάου Μάντζαρου (1795-1872), αποτελούν τον Εθνικό Ύμνο της Ελλάδας (1865) και της Κύπρου (1966). Γράφτηκε από τον 25χρονο Σολωμό στη Ζάκυνθο, πρώτα στα ιταλικά και εν συνεχεία στα ελληνικά, τον Μάιο του 1823, σε μία περίοδο ιδιαίτερης έξαρσης της Ελληνικής Επανάστασης.
Το ποίημα του Σολωμού αποτελείται από 158 τετράστιχες στροφές. Το μέτρο είναι τροχαϊκό με εναλλαγές επτασύλλαβων και οκτασύλλαβων στίχων. Σύμφωνα με το περιεχόμενό του μπορεί να χωρισθεί στα εξής μέρη:

   - Προοίμιο (στρ. 1-34). Ο ποιητής παρουσιάζει τη θεά ελευθερία, θυμίζει τα περασμένα μαρτύρια του Ελληνισμού, την εξέγερση των σκλάβων, τη χαρά του Ελληνισμού, την έχθρα των Ευρωπαίων ηγεμόνων και την περιφρονητική αδιαφορία των Ελλήνων για τα φιλότουρκα αισθήματά τους.
   - Η περιγραφή της Μάχης της Τριπολιτσάς (στρ. 35-74).
   - Η μάχη της Κορίνθου και η καταστροφή του Δράμαλη στα Δερβενάκια (στρ. 75-87).
   - Η πρώτη πολιορκία του Μεσολογγίου στα 1822 και ο πνιγμός των Τούρκων στον ποταμό Αχελώο (στρ. 88-122).
   - Τα πολεμικά κατορθώματα στη θάλασσα, η πυρπόληση της τουρκικής ναυαρχίδας κοντά στην Τένεδο και ο απαγχονισμός του Γρηγορίου Ε'. (στρ. 123-138).
   - Επίλογος (στρ. 139-158). Ο ποιητής συμβουλεύει τους αγωνιστές να απαλλαγούν από τη διχόνοια και προτρέπει τους δυνατούς της Ευρώπης να αφήσουν την Ελλάδα να ελευθερωθεί (Γιάννης Ν. Παππάς: «Για να γνωρίσουμε το Σολωμό», εκδ. Μεταίχμιο).
   
  Το 1824 μεταφράστηκε μέρος του στα αγγλικά και ολόκληρο στα γαλλικά. Στον επαναστατημένο ελληνικό χώρο δημοσιεύτηκε τον ίδιο χρόνο στο Μεσολόγγι, στην εφημερίδα «Ελληνικά Χρονικά» του Ιάκωβου Μάγερ. Θα ακολουθήσουν και άλλες δημοσιεύσεις τον επόμενο χρόνο, ενώ στις 21 Οκτωβρίου του 1825 θα δημοσιευθεί και η πρώτη κριτική του ποιήματος από τον Σπυρίδωνα Τρικούπη στη Γενική Εφημερίδα της Ελλάδος, που εκδιδόταν στο Ναύπλιο.
Μεταξύ 1828 και 1830, ο Ύμνος εις την Ελευθερίαν μελοποιήθηκε από τον κερκυραίο μουσουργό Νικόλαο Μάντζαρο για τετράφωνη ανδρική χορωδία και ακουγόταν με ενθουσιασμό σε εθνικές εορτές στα Επτάνησα. Τον Δεκέμβριο του 1844 ο Μάντζαρος παρουσίασε μια νέα μελοποίηση του ποιήματος και την υπέβαλε στον βασιλιά Όθωνα, με την ελπίδα να γίνει το «εθνικό άσμα» της χώρας. Μέχρι τότε ο Εθνικός Ύμνος της Ελλάδας ήταν ο Βαυαρικός (η γνωστή μελωδία του Χάιντν, που σήμερα είναι ο εθνικός ύμνος της Γερμανίας και της Αυστρίας). Το έργο έγινε δεκτό μόνο ως σύνθεση και βραβεύτηκε με τον Αργυρό Σταυρό του Τάγματος του Σωτήρος. Το 1865, κατά τη διάρκεια επίσκεψής του στην Κέρκυρα, ο Βασιλιάς Γεώργιος Α' άκουσε την εκδοχή της σύνθεσης του Μάντζαρου για ορχήστρα πνευστών από την μπάντα της Φιλαρμονικής Εταιρείας
Κερκύρας και του έκανε εντύπωση. Ακολούθησε το Βασιλικό Διάταγμα της 4ης Αυγούστου 1865, που το χαρακτήρισε «επίσημον εθνικόν άσμα» και εντελλόταν η εκτέλεσή του «κατά πάσας τας ναυτικάς παρατάξεις του Βασιλικού Ναυτικού». Επίσης, ενημερώθηκαν οι ξένοι πρέσβεις, ώστε να ανακρούεται και από τα ξένα πλοία στις περιπτώσεις απόδοσης τιμών προς τον Βασιλιά της Ελλάδος ή την Ελληνική Σημαία. Από τότε ο Ύμνος εις την Ελευθερίαν του Διονυσίου Σολωμού, μελοποιημένος από τον Νικόλαο Μάντζαρο, θεωρείται ως εθνικός ύμνος της Ελλάδας. Από τις 18 Νοεμβρίου 1966 με την απόφαση 6133 του υπουργικού συμβουλίου καθιερώθηκε και ως εθνικός ύμνος της Κυπριακής Δημοκρατίας.

*Σε γνωρίζω από την κόψη του σπαθιού την τρομερή,*

*σε γνωρίζω από την όψη που με βία μετράει τη γη*.

*Απ' τα κόκαλα βγαλμένη των Ελλήνων τα ιερά,*

*και σαν πρώτα ανδρειωμένη, χαίρε, ω χαίρε, Ελευθεριά!*


Ένα επίσής πολύ σημαντικό και μνημειώεδες έργο για τα ελληνικά δεδομένα αποτελεί το ΄΄Άξιον Εστί΄΄ ,μια ποιητική σύνθεση που γράφτηκε από τον Οδυσσέα Ελύτη και κυκλοφόρησε το 1959. Εν πολλοίς ήταν αυτό που χάρισε στον δημιουργό του το Βραβείο Νόμπελ Λογοτεχνίας το 1979, κάνοντάς τον έτσι τον 2ο Έλληνα που τιμήθηκε με το ανώτερο βραβείο της παγκόσμιας Λογοτεχνίας (είχε προηγηθεί ο Γιώργος Σεφέρης το 1963). Τη μουσική σύνθεση και ενορχήστρωση συντελεί ο Μίκης Θεοδωράκης , Μάνος Κατράκης, αφηγήτης Θεόδωρος Δημήτριεφ, ψάλτης Γρηγόρης Μπιθικώτσης, λαϊκός τραγουδιστής και η Μικτή Χορωδία Θάλειας Βυζαντίου.Για τον τρόπο που μελοποιήθηκε το «’Αξιον εστί» ανεφέρεται ο Μίκης Θεοδωράκης:

«Τους μελοποίησα [τους στίχους] αμέσως κι άρχισα πάλι να τους τραγουδώ προς μεγάλη χαρά της μικρής Μαργαρίτας και απελπίζοντας τη Μυρτώ μέσα σε κείνο το μικροσκοπικό δωμάτιο, στο οποίο έπρεπε να τα κάνουμε όλα. Να τρώμε, να ταΐζουμε τα παιδιά, να μελετάμε, να γράφω μουσική.

»Αλλά δεν ήξερα τι να το κάνω. Να κάνω ένα έργο για τις συναυλίες πάλι, ορχήστρες και λοιπά, ή έπρεπε να κάνω ένα έργο λαϊκό; (…) Οπωσδήποτε έπρεπε να χρησιμοποιήσω μέσα και συμφωνική ορχήστρα και χωρωδία και λόγιο τραγουδιστή. Όλα αυτά έπρεπε να τα συνδυάσω, ήταν τελείως πρωτόγνωρα.

»Έπρεπε να βρω μια ισορροπία, ώστε το έργο αυτό να μην είναι μακριά από την ευαισθησία του κόσμου. Ήξερα ότι ο κόσμος είναι ανώριμος ακόμη στο συμφωνικό ήχο, όπως και στο χορωδιακό, ότι ήθελε λαϊκά όργανα, λαϊκή φωνή. (…)

»Ήθελα να μιμηθώ απολύτως το εκκλησιαστικό ύφος, αλλά και ο Ελύτης δεν είχε αντίρρηση, διότι μιλούσε πάντα για μια λαϊκή λειτουργία. Είχαμε λοιπόν τον ψάλτη, είχαμε το λαϊκό τραγουδιστή είχαμε και τον ευαγγελιστή, ο οποίος θα διάβαζε»

«Προσπάθησα να βρω μια χορωδία που να τραγουδά όσο γίνεται πιο απλά. Η Θάλεια Βυζαντίου κατενόησε ευθύς το έργο και την πρόθεσή μου αυτή. Ο Χορός ήταν ο οποιοσδήποτε. Ήταν οι φωνές οι συνηθισμένες, όταν τραγουδούσαν σε παρέες όλοι μαζί.

» Στα 1964 η φωνή του Μπιθικώτση βρισκόταν στον κολοφώνα της. Κάναμε αμέτρητες πρόβες στο γραφείο μου στη Νέα Σμύρνη, μαζί και οι τέσσερις πιστοί μουσικοί μου, ο Λάκης Καρνέζης, ο Κώστας Παπαδόπουλος, ο Γιάννης Διδίλης και ο Βαγγέλης Παπαγγελίδης.


Χαρακτηριστικά όσα είπε Οδυσσέας Ελύτης: « Έκείνο που πρέπει να πω είναι ότι το «Άξιον εστί» δεν γράφτηκε με την πρόθεση να μελοποιηθή. Το κουράγιο του Μίκη Θεοδωράκη να γράψη μουσική σε έργο που η δυσκολία του στίχου είναι τεράστια, αποτελεί σταθμό στην ελληνική μουσική.
 Η αρχιτεκτονική της μουσικής του ακολουθεί τόσο πιστά την αρχιτεκτονική του κειμένου που εγώ απόρησα».

Πηγαίνοντας ακόμη λίγο παρά πέρα προς το εξωτερικό αναδεικνύεται και η περίπτωση του Μπομπ Ντίλαν. από τις αρχές της δεκαετίας του ’60, όταν άρχισε για πρώτη φορά να γράφει στίχους που συνέλαβαν τόσο την απογοήτευση όσο και τις ελπίδες μιας γενιάς, ο βαθμός στον οποίο το έργο του μετράει ως “ποίηση” ήταν το θέμα έντονης διαφωνίας.
Ο William Wordsworth (Άγγλος ρομαντικός ποιητής, ο οποίος, μαζί με τον Σάμιουελ Τέιλορ Κόλεριτζ, συνεισέφερε τα μέγιστα ώστε να εισέλθει ο ρομαντισμός στην αγγλική λογοτεχνία) καθόρισε την ποίηση ως «την αυθόρμητη υπερχείλιση ισχυρών συναισθημάτων που παίρνει την προέλευσή της από το συναίσθημα που ενθυμάται στην ηρεμία».
Σύμφωνα με αυτόν τον ορισμό, οι στίχοι των τραγουδιών μπορούν σίγουρα να θεωρηθούν ποιήματα – αλλά και οι πίνακες ζωγραφικής(και στην πραγματικότητα όλα τα έργα τέχνης).  
Σύμφωνα με το λεξικό, η ποίηση είναι «λογοτεχνικό έργο στο οποίο η έκφραση των συναισθημάτων και των ιδεών δίνεται ένταση με τη χρήση διακριτικού στυλ και ρυθμού».
Η λογοτεχνία ορίζεται ως «γραπτά έργα, ειδικά εκείνα που θεωρούνται ανώτερης ή διαρκούς καλλιτεχνικής αξίας». Πηγαίνοντας σε αυτούς τους ορισμούς, οι στίχοι τραγουδιών – που καταγράφονται τελικά προφορικές λέξεις και όχι γραπτές λέξεις – δεν στέκονται ως ποίηση.
Ο Λέοναρντ Κοέν, ο οποίος είναι ίσως ο μόνος τραγουδοποιός του 20ου αιώνα, του οποίου το όνομα μπορεί να αναφερθεί σοβαρά στην ίδια περίπτωση με τον Ντίλαν, έκανε μια σαφή διάκριση μεταξύ τραγουδιών και ποιημάτων χωρίς να προτιμά ανοικτά το ένα ή το άλλο.
Με χαρακτηριστική ευγλωττία, επεσήμανε ότι ενώ τα τραγούδια γράφονται μόνο για να εκτελεστούν και έχουν «μια καταπληκτική ώθηση», τα ποιήματα «περιμένουν στη σελίδα» και «κινούνται με πολύ πιο μυστικό τρόπο στον κόσμο».
Τόσο τα τραγούδια όσο και τα ποιήματα χρησιμοποιούν συναισθηματική γλώσσα για τη δημιουργία ισχυρών εικόνων χρησιμοποιώντας κάποιου είδους «μετρητή» για να δώσουν τη γλώσσα του ρυθμού και της μουσικότητας, η οποία προσθέτει το συναισθηματικό αποτέλεσμα. Ωστόσο, η διάκριση μεταξύ τραγουδιών και ποιημάτων αναγνωρίζεται εύκολα, 
και γίνεται διαισθητικά κατανοητή από σχεδόν όλους τους ανθρώπους.
Η διαφορά μεταξύ τους έρχεται πιο εύκολα στο μυαλό λαμβάνοντας υπόψη τις διαφορετικές παραδόσεις από τις οποίες προέρχονται. Η ποίηση, όπως και η μουσική, παραδοσιακά έχει θεωρηθεί ως μια μορφή τέχνης και είναι φυσικά προσβάσιμη μόνο στο γραμματισμό του πληθυσμού – που ήταν μέχρι πρόσφατα οι οικονομικά ευκατάστατοι.
Αντίθετα, τα τραγούδια αποτελούν μέρος της λαϊκής κουλτούρας των απλών ανθρώπων. Έχουν γενικά έναν σχετικά συνομιλητικό τόνο και ασχολούνται με τα διάφορα χαρακτηριστικά που ορίζουν την ανθρώπινη καθημερινότητα με έναν τρόπο που ακούγεται αυθεντικός, σχεδόν αυθόρμητος.
Οι στίχοι των τραγουδιών γράφονται συνήθως με έναν τέτοιο τρόπο ώστε να δημιουργούν το επιθυμητό αποτέλεσμα όταν συνδυάζονται με μια συγκεκριμένη μελωδία και εκτελούνται με έναν συγκεκριμένο τρόπο. Γενικά, ακόμη και οι πιο ποιητικοί στίχοι χάνουν μεγάλο μέρος της ισχύς τους όταν διαβάζονται απλώς από μια σελίδα ενός βιβλίου.
Αντίθετα, τα ποιήματα είναι γραμμένα με τέτοιο τρόπο ώστε το επιθυμητό αποτέλεσμα να είναι εγγενές στους ήχους και τους ρυθμούς των λέξεων καθώς είναι φυσικά ομιλούμενοι. Η διαφορά φαίνεται καλά συγκρίνοντας αυτούς τους δύο στίχους από τον Λέοναρντ Κοέν:

*Just take this longing from my tongue*

*All these lonely things my hands have done*

*Let me see your beauty broken down*

*Like you would do for one you loved*


Σε ελληνική μετάφραση: 

*Απλά πάρτε αυτή τη λαχτάρα από τη γλώσσα μου*

*Όλα αυτά τα μοναχικά πράγματα που έχουν κάνει τα χέρια μου*

*Επιτρέψτε μου να δω την ομορφιά σας κατανεμημένη*

*Όπως θα κάνατε για αυτό που αγαπήσατε*

Ενώ παραμένει βαθιά ποιητικό και όμορφο, αυτός ο στίχος από το τραγούδι Take This Longing χάνει, ωστόσο, μεγάλο μέρος της θελκτικότητα του όταν διαχωρίζεται από τη μουσική του συνοδεία και τη μελωδία με την οποία σχετίζεται. Όπως πολλοί στίχοι τραγουδιών, ακούγεται απρόβλεπτο και δυσκίνητο όταν το κάνεις μια απλή ανάγνωση.

*I long to hold some lady*

*For flesh is warm and sweet*

*Cold skeletons go marching*

*Each night beside my feet*


Σε ελληνική μετάφραση:


*Θέλω να κρατήσω κάποια κυρία*

*Για τη σάρκα είναι ζεστή και γλυκιά*

*Οι κρύοι σκελετοί βαδίζουν*

*Κάθε βράδυ δίπλα στα πόδια μου*

Το μέτρο, ο συλλαβισμός και η τυπική γραμματική κάνουν αυτόν τον στίχο από το ποίημα του Κοέν, I Long to Hold Some Lady τόσο ισχυρό όσο και ευανάγνωστο όταν αυτό διαβάζεται φυσικά από μια σελίδα. Όπως συμβαίνει με πολλά ποιήματα, θα ήταν δύσκολο να το μετατρέψουμε σε τραγούδι χωρίς να το κάνουμε να ακούγεται αφύσικο και απόκοσμο.
Πολλοί από τους στίχους του Ντίλαν έχουν τεράστια καλλιτεχνική και πολιτιστική αξία, αλλά έχουν μόνο στο πλαίσιο του τραγουδιού. Όταν αφαιρεθεί από τη σκληρή ρινική φωνητική παράδοση από την παραδοσιακή λαϊκή μελωδία και τη συνοδεία της ακουστικής κιθάρας, οι στίχοι για το Blowing in the Wind δεν ακούγονται σπαραχτικοί, ούτε καν οδυνηροί.
Αυτό συμβαίνει ακόμη και με μερικές από τις πιο εντυπωσιακές ποιητικές εικόνες του Ντίλαν: «το φάντασμα της ηλεκτρικής ενέργειας που ουρλιάζει στα οστά του προσώπου της» είναι εκπληκτικό στο πλαίσιο του Visions of Johanna, αλλά δείχνει κάπως άδειο όταν διαβάζεται φυσικά.
Ο Μπομπ Ντίλαν είναι ο αδιαμφισβήτητος βασιλιάς των τραγουδοποιών, αλλά δεν γράφει ποίηση και ως εκ τούτου δεν είναι ούτε ποιητής ούτε λογοτεχνική προσωπικότητα. Είναι το προϊόν μιας εντελώς διαφορετικής παράδοσης , αυτής των τροβαδούρων. Ίσως είναι αλήθεια ότι άτομα από αυτήν την παράδοση δεν πρέπει να συνδέονται με υπεροπτικά βραβεία ,όπως το Νόμπελ Λογοτεχνίας. Αλλά και πάλι, δεν είναι απίθανο να το επιδιώκουν κιόλας (Μπομπ Ντίλαν – Νόμπελ λογοτεχνίας 2016).

**ΣΥΜΠΕΡΑΣΜΑ**

Συμπερασματικά καταλαβαίνει κανείς πώς τόσο η ποίηση όσο και η μουσική δύο τέχνες, τόσο ξεχωριστά όσο και μαζί, από αρχαιοτάτους χρόνους έπαιξαν καθοριστικό ρόλο στη δημιουργία μνημειωδών έργων του σήμερα, μέσα από το ρυθμό, την εκτέλεση, τη σύνθεση, τη λυρικότητα, τις αρχές και τους κανόνες, τη φαντασία, το κοινωνικό περιβάλλον, τις καταστάσεις, τις συγκρούσεις και τις επαναστάσεις, τα συναισθήματα,τον έρωτα, τα έπη, την τραγωδια και την κωμωδία, ξεπερνώντας τον ψυχαγωγικό χαρακτήρα ενός έργου. Η ποίηση και η μουσική μαζί μιλούν στην ψυχή του ανθρώπου, φέρνουν στην επιφάνεια τα ενδόμυχα της ψυχής, καθρεφτίζοντας τη ζωή γύρω. Ένα δίλημμα για το ποιά από τις δύο αποτελεί ανωτέρα των τεχνών. Τέχνη ή ζωή; Ποίηση ή Μουσική; Η εργασία ολοκληρώνεται με στίχο από το ποίημα του PIERRE JEAN JOUVE (1887-1976), ΜΟΤΣΑΡΤ:

*Ήμερους κάνε  τους ανθρώπους με τα κλεισμένα μάτια*

*σ’ όλες τις αίθουσες του κόσμου όπου ηχούν κονσέρτα*. 


**ΒΙΒΛΙΟΓΡΑΦΙΑ**

- *΄΄Αφιέρωμα Δεκατρία μελοποιημένα ποιήματα Παγκόσμια ημέρα ποίησης΄΄*,Μουσικές εbeerίες, 21 Μαρτίου, 2022.
https://mousikesebeeries.gr/afieroma-dekatria-melopoiimena-poiimata-pagkosmia-imera-poiisis/
- Διαμαντής Γιάννης Θ.,*΄΄ «Άξιον εστί» – Πώς γεννήθηκε το μνημειώδες έργο του Μίκη Θεοδωράκη και του Οδυσσέα Ελύτη,
Η αρχική δυσπιστία, οι αντιδράσεις και η αποθέωση για ένα από τα κορυφαία έργα του ελληνικού πνεύματος΄΄,* 2 Σεπτεμβρίου, 2019.
https://www.tovima.gr/2021/09/02/culture/aksion-esti-pos-gennithike-to-mnimeiodes-ergo-tou-miki-theodoraki-kai-tou-odyssea-elyti/
-  *΄΄Εθνικός Ύμνος Ελλάδας: Όλοι οι στίχοι και η ιστορία του!΄΄*, Μothersblog Team, 25 Μαρτίου, 2016. 
https://www.mothersblog.gr/free-time/story/35184/ethnikos-ymnos-elladas-oloi-oi-stixoi-kai-i-istoria-toy
- Ετυμολογία και ορισμός,*΄΄Η μουσική δεν ήταν πάντα μουσικής΄΄*.
 https://sites.google.com/site/tinakidubstep/etymologia-kai-orismos
-*Μουσική*, Βικιλεξικό,2022. https://el.wiktionary.org/wiki/%CE%BC%CE%BF%CF%85%CF%83%CE%B9%CE%BA%CE%AE
- Μπομπέτσης Γανριήλ, *΄΄''Εκεί που τέμνεται η μουσική με την ποίηση΄΄΄΄΄΄΄΄''*, Φιλόλογος Ερμής,2022. https://www.filologos-hermes.info/2019/07/blog-post_13.html


